1¹78

mente V (1), a Gregorio XV (2), ab Urbano VIII (3) et a
Clemente XII (4) editae sunt ConstitutioneS, quibus dum
multa alia praescribuntur, ut negotium tanti momenti rite
recteque expediatur generatim et absque ulla exceptione de-
claratur ac decernitur electionem Summi Pontificis ad S. R. E.
Cardinalium Collegium unice et exclusive spectare.

Haec Nos animo recolentes, cum oecumenicum et gene-
rale Concilium Vaticanum per Apostolicas Litteras quae in-
cipiunt Aeternis Patris III kal. Iulias anno 1868 , a Nobis
indictum, in eo iam sit ut solemniter initietur, Apostolici
Nostri muneris esse ducimUS, quamcumque occasionem di-
scordiarum et dissensionum circa electionem Summi Ponti-
ficis praevenire ac praecidere, si Divinae voluntati placuerit
Nos, eodem Concilio perdurante, ex hac mortali vita migrare·

Quapropter exemplo permoti fel. record. Iulii II, Decessoris
Nostri, de qu0, compertum ex historia est (5) tempore ge-
neralis Concilii Lateranensis V lethali morbo correptum
Cardinales coram se convocasse, ac de legitima Successoris
Sui electione sollicitum , illis adstantibus edixisse hanc non
a praedicto Concilio, sed ab eorum tantum Collegio esse
perficiendam, prout reapse, memorati Iulii sequuta morte,
factum fuisse constat, atque exemplo insuper excitati alio-
rum Decessorum Nostrorum item fel. rec. Pauli III et Pii IV,
quorum primus Apostolicis Litteris datis III kal. Decembris
an. 1544 , alter vero similibus Litteris datis ,X kal. Octobris
1561, casum mortis suae praevidentes cum Tridentina Syno-
dus celebraretur, decreverunt, eiusmodi casu occurrente,
electionem novi Pontificis nonnisi a S. R. E. cardinalibus
esse faciendam ‚ exclusa prorsus quacumque memoratae Sy-
nodi participatione: atque insuper de his hahita cum non-
nullis Venerabilibus Fratribus Nostris eiusdem S. R. E. Car-

 

(1) Clement„ 2, de Electione.

(2) constit. Decet Romanum Pontificem.

(3) Constit. Ad Romani Pontiflois, V kal. februarii 1628,
(4) constit. Apostolatus‚ IV nonas octobris 1732.

(5) ΒΑΥΝΑΒΒ, Annal. Eccles. ad annum 1513, Ν. VII.

 

