247

labores integro triennio continuatOS, sublato tandem trium Ponti-
ficum schismate, mense novembri a. 1417, legitimus Pontifex
electus et a cunctis agnitus fuerat, in quatuor deinceps adhuc
sequentibus sessionibus ‚ a die 28 decembris a. 1417 usque ‘ad
22 aprilis a. 1418, nonnulla edidit Decreta sive constitutiones ad
reformationem disciplinae ecclesiasticae pertinentes, et in ultima
Sessione approbavit et rata habuit ea omnia, quae per hanc sy-
nodum in materiis fidei conciliariter prius definita fuerant. Quam
ob rem, in hisce definitionibus, Constantiensis conventus pro
concilio oecumenico recipitur; sed quum ex parte tantum receptum
sit, plerumque caeteris non connumeratur.

OECUMENICUM SEXTUMDECIMUM.

Florentinum.

Concilium Florentinum, ut communiter appellatur, habitum est
sub Romano Pontiflce Eugenio IV, et quidem inchoatum Ferrariae
a. 1438, continuatum Florentiae a. 1439, Romae denique absolu-
tum, ad uniendam Ecclesiam graecam aliasque orientales Eccle-

“ sias cum Ecclesia romana , omnium Ecclesiarum matre atque

magistra.

Acta huius Concilii extant tam graece, quam latine.

Interfuerunt Summus Pontifex, qui ipse praesidebat, et 200 cir-
citer Episcopi; Imperator quoque Graecorum Ioannes Palaeologus
cum splendido ac frequenti comitatu.

Numerantur 25 Sessiones iuxta Acta' graeca, sive 22 Collationes
iuxta Acta latina.

Hoc concinium, postquam Sessiones publicae ab 8 die octobris
usque ad 13 decembris a. 1438 Penariae, et a die 2 martii usque
ad 24 eiusdem 'mensis a. 1439 Florentiae, habitae fuerant, ac po-
stea diu multumque per tractatus privatos de modo unionis actum
fuerat, in Sessione solemni diei 6 iulii a. 1439, communi plausu
promulgavit Decretum unionis Ecclesiae gracae cum latina, per
20 Praesules utrinque deputatos accuratissime concinnatum3 quo
facto Graeci, in patriam reversi sunt. At Synodus ipsa, cum post
novem hosce menses principale munus peregisset, nondum abso-
luta est; sed numero licet imminuta perstitit, et Eugenius Papa,
perpetuo ipsum adiuvante ConciliO, unionem etiam cum aliis Ec-
clesiis orientalibuS‚ quarum Legati paulatim accesserunt, perfecit,
scilicet cum Armenis a. 1439, et cum Iacobitis a. 1441 adhuc Flo-

rentiae, denique Romae cum Syris a. 1444‚‘atque cum Chaldaeis
et Maronitis a. 1445.

